---
title: Gebruik een pincode om u aan te melden bij Windows 10-apparaten met Microsoft Intune - Azure | Microsoft Docs
description: Gebruik Windows Hello voor Bedrijven, zodat gebruikers zich bij apparaten kunnen aanmelden met een pincode, vingerafdruk en meer. Maak met deze instellingen in Intune een configuratieprofiel voor identiteitsbeveiliging voor Windows 10-apparaten en wijs het profiel toe aan gebruikersgroepen en apparaatgroepen.
keywords: ''
author: brenduns
ms.author: brenduns
manager: dougeby
ms.date: 08/14/2020
ms.topic: how-to
ms.service: microsoft-intune
ms.subservice: protect
ms.localizationpriority: high
ms.technology: ''
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 835105b12da44f34f23c3d1162ced27a7eca6868
ms.sourcegitcommit: cb12dd341792c0379bebe9fd5f844600638c668a
ms.translationtype: HT
ms.contentlocale: nl-NL
ms.lasthandoff: 08/15/2020
ms.locfileid: "88252534"
---
# <a name="use-windows-hello-for-business-on-windows-10-devices-with-microsoft-intune"></a>Gebruik Windows Hello voor Bedrijven op Windows 10-apparaten met Microsoft Intune

Windows Hello voor Bedrijven is een aanmeldmethode voor Windows-apparaten die wachtwoorden, smartcards en virtuele smartcards vervangt. Intune bevat ingebouwde instellingen, zodat beheerders Windows Hello voor Bedrijven kunnen configureren en gebruiken. Zo kunt u deze instellingen gebruiken om:

- Windows Hello voor Bedrijven in te schakelen voor apparaten en gebruikers
- Pinvereisten voor het apparaat in te stellen, waaronder een minimum- of maximumlengte van de pincode
- Gebaren, zoals een vingerafdruk, toe te staan die gebruikers (al dan niet) kunnen gebruiken om zich aan te melden bij apparaten

Deze functie is van toepassing op apparaten met:

- Windows 10 en hoger
- Windows Holographic for Business

Intune maakt gebruik van configuratieprofielen om deze instellingen te maken voor en af te stemmen op de behoeften van uw organisatie. Voeg deze functies aan een profiel toe en push of implementeer deze instellingen vervolgens naar gebruikers- en apparaatgroepen binnen uw organisatie.

In dit artikel wordt beschreven hoe u een apparaatconfiguratieprofiel maakt. Zie [Windows 10 device settings to enable Windows Hello for Business](identity-protection-windows-settings.md) (Instellingen voor Windows 10-apparaten om Windows Hello voor Bedrijven in te schakelen) voor een volledig overzicht van alle instellingen en wat ze doen.

## <a name="create-the-device-profile"></a>Maak het apparaatprofiel

1. Meld u aan bij het [Microsoft Endpoint Manager-beheercentrum](https://go.microsoft.com/fwlink/?linkid=2109431).

2. Selecteer **Apparaten** > **Configuratieprofielen** > **Profiel maken**.

3. Voer de volgende eigenschappen in:

   - **Naam**: Voer een beschrijvende naam in voor het nieuwe profiel.
   - **Beschrijving**: Voer een beschrijving in voor het profiel. Deze instelling is optioneel, maar wordt aanbevolen.
   - **Platform**: Kies **Windows 10 en hoger**. Windows Hello voor Bedrijven wordt alleen ondersteund op apparaten met Windows 10 en hoger.
   - **Profieltype**: Selecteer **Identiteitsbescherming**.

4. Configureer de volgende opties in het deelvenster *Windows Hello voor Bedrijven*:

   - **Windows Hello voor Bedrijven configureren**: Kies hoe u Windows Hello voor Bedrijven wilt configureren:

     - **Niet geconfigureerd** (standaard): [Richt Windows Hello voor Bedrijven in](https://docs.microsoft.com/windows/security/identity-protection/hello-for-business/hello-how-it-works-provisioning) op het apparaat. Bij het toewijzen van profielen voor identiteitsbescherming voor alleen gebruikers wordt de apparaatcontext standaard ingesteld op **Niet geconfigureerd**.

     - **Uitgeschakeld**: Als u Windows Hello voor Bedrijven niet wilt gebruiken, selecteert u deze optie. Deze optie schakelt Windows Hello voor Bedrijven voor alle gebruikers uit.

     - **Ingeschakeld**: Selecteer deze optie voor het [inrichten](https://docs.microsoft.com/windows/security/identity-protection/hello-for-business/hello-how-it-works-provisioning) en configureren van Windows Hello voor Bedrijven-instellingen in Intune. Voer de instellingen in die u wilt configureren. Zie [Instellingen voor Windows 10-apparaten om Windows Hello voor Bedrijven in te schakelen](identity-protection-windows-settings.md) voor een volledig overzicht van alle instellingen en wat ze doen.

   - **Beveiligingssleutels voor aanmelding gebruiken**: schakel de Windows Hello-beveiligingssleutel in als aanmeldingsreferenties voor alle pc's in de tenant.

     - **Inschakelen**
     - **Niet geconfigureerd** (standaardwaarde)

5. Wanneer u klaar bent, selecteert u **OK** > **Maken** om uw wijzigingen op te slaan.

Het profiel wordt gemaakt en verschijnt in de profielenlijst. [Wijs](../configuration/device-profile-assign.md) dit profiel vervolgens naar behoefte toe aan gebruikers- en apparaatgroepen.

> [!IMPORTANT]
> Als u wilt toestaan dat meerdere gebruikers worden ingericht voor een apparaat, geeft u op dat het Windows Hello voor bedrijven-beleid op de apparaten moet worden toegepast. Als het beleid alleen wordt toegepast op gebruikers, kan slechts één gebruiker worden ingericht voor een apparaat.

<!--  Removing image as part of design review; retaining source until we known the disposition.

## Example of device restriction settings

In this high-level example, you'll create a device restriction policy that blocks the use of the built-in camera app on Android devices.

![How to disable the camera on Android devices](./media/identity-protection-configure/disable-android-camera.png)

-->

## <a name="next-steps"></a>Volgende stappen

- Bekijk een overzicht van alle [instellingen en wat ze doen](identity-protection-windows-settings.md).
- [Het profiel toewijzen](../configuration/device-profile-assign.md) en [de status ervan controleren](../configuration/device-profile-monitor.md).
