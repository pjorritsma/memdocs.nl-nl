---
title: App-toewijzingen opnemen en uitsluiten in Microsoft Intune
titleSuffix: ''
description: Lees meer over de manier waarop u Microsoft Intune kunt gebruiken om app-toewijzingen op te nemen en uit te sluiten.
keywords: ''
author: Erikre
ms.author: erikre
manager: dougeby
ms.date: 07/30/2020
ms.topic: how-to
ms.service: microsoft-intune
ms.subservice: apps
ms.localizationpriority: high
ms.technology: ''
ms.assetid: c59f6df5-3317-4dff-8f19-fdeec33faedf
ms.reviewer: mghadial
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 8bbeb0c3db963e858230ce9a45f45f976bbfbbef
ms.sourcegitcommit: 45657123a5db50aaecdb96d068712623d775f31c
ms.translationtype: HT
ms.contentlocale: nl-NL
ms.lasthandoff: 07/30/2020
ms.locfileid: "87443881"
---
# <a name="include-and-exclude-app-assignments-in-microsoft-intune"></a>App-toewijzingen opnemen en uitsluiten in Microsoft Intune

In Intune kunt u bepalen wie toegang heeft tot een app door groepen gebruikers toe te wijzen die moeten worden opgenomen en uitgesloten. Voordat u groepen aan de app toewijst, moet u het toewijzingstype voor een app instellen. Het toewijzingstype maakt de app beschikbaar, vereist of verwijdert de app. 

Als u de beschikbaarheid van een app wilt instellen, kunt u app-toewijzingen opnemen en uitsluiten voor een groep gebruikers of apparaten door een combinatie te gebruiken van op te nemen en uit te sluiten groepstoewijzingen. Dit kan een handige mogelijkheid zijn wanneer u de app beschikbaar stelt door een grote groep op te nemen en vervolgens de geselecteerde gebruikers te beperken door ook een kleinere groep uit te sluiten. De kleinere groep kan als testgroep of uitvoerende groep fungeren. 

Als best practice kunt u apps specifiek maken voor uw gebruikersgroepen en daar specifiek aan toewijzen, en u kunt ze afzonderlijk voor uw apparaatgroepen maken en eraan toewijzen. Zie [Groepen toevoegen om gebruikers en apparaten te organiseren](../fundamentals/groups-add.md) voor meer informatie over groepen.  

Er zijn belangrijke scenario's beschikbaar voor het opnemen of uitsluiten van app-toewijzingen:

- Uitsluiten heeft voorrang op opnemen in de volgende scenario's voor gelijke groepstypen:
  - Gebruikersgroepen opnemen en uitsluiten tijdens het toewijzen van apps
  - Apparaatgroepen opnemen en uitsluiten tijdens het toewijzen van apps

    Als u bijvoorbeeld een apparaatgroep toewijst aan de gebruikersgroep **Alle zakelijke gebruikers**, maar leden uitsluit van de gebruikersgroep **Senior Management**, ontvangen **Alle zakelijke gebruikers**, met uitzondering van de **Senior Managers**, de toewijzing omdat beide groepen gebruikersgroepen zijn.
- Intune beoordeelt groepsrelaties tussen gebruikers en apparaten niet. Als u apps aan gemengde groepen toewijst, zijn de resultaten mogelijk niet wat u wilt of verwacht.

    U kunt bijvoorbeeld een apparaatgroep toewijzen aan de gebruikersgroep **Alle gebruikers**, maar tegelijk een apparaatgroep **Alle persoonlijke apparaten** uitsluiten. Bij deze toewijzing van de app aan een gemengde groep, ontvangen **Alle gebruikers** de app. De uitsluiting wordt dan niet toegepast.

Dit betekent dat het niet raadzaam is om apps aan gemengde groepen toe te wijzen.

> [!NOTE]
> Als u een groepstoewijzing voor een app instelt, wordt het type **Niet van toepassing** afgeschaft en vervangen door een functionaliteit voor het uitsluiten van groepen. 
>
> Intune biedt in de console de vooraf gemaakte groepen **Alle gebruikers** en **Alle apparaten**. De groepen hebben ingebouwde optimalisaties voor uw gemak. We raden u ten zeerste aan deze groepen te gebruiken om u op alle gebruikers en alle apparaten te richten in plaats van groepen Alle gebruikers en Alle apparaten die u mogelijk zelf hebt gemaakt.  
>
> Android Enterprise biedt ondersteuning voor het insluiten en uitsluiten van groepen. U kunt de ingebouwde groepen **Alle gebruikers** en **Alle apparaten** gebruiken voor het toewijzen van Android Enterprise-apps. 

## <a name="include-and-exclude-groups-when-assigning-apps"></a>Groepen opnemen en uitsluiten bij het toewijzen van apps

U kunt een app toewijzen aan groepen met behulp van de toewijzing voor opnemen en uitsluiten:

1. Meld u aan bij het [Microsoft Endpoint Manager-beheercentrum](https://go.microsoft.com/fwlink/?linkid=2109431).
2. Selecteer **Apps** > **Alle apps**. De lijst met toegevoegde apps wordt weergegeven.
3. Selecteer de app die u wilt beheren. In een dashboard worden gegevens over de app weergegeven.
4. Selecteer **Toewijzingen** in de sectie **Beheren** van het menu.

    ![App-toewijzingen opnemen bij het toewijzen van apps](./media/apps-inc-exl-assignments/apps-inc-exl-01.png)

5. Selecteer **Groep toevoegen** om de groepen van gebruikers aan wie de app is toegewezen toe te voegen. 
6. Selecteer een **Toewijzingstype** uit de beschikbare toewijzingstypen in het deelvenster **Groep toevoegen**.
7. Selecteer **Beschikbaar met of zonder inschrijving** als het toewijzingstype.

    ![App-toewijzingen van Intune - Groep toevoegen](./media/apps-inc-exl-assignments/apps-inc-exl-02.png)
8. Selecteer **Opgenomen groepen** om de groep gebruikers te selecteren voor wie u deze app beschikbaar wilt maken.

    > [!NOTE]
    > Wanneer u een groep toevoegt terwijl er al een andere groep is opgenomen voor een gegeven toewijzingstype, wordt deze groep vooraf geselecteerd. Dit kan niet worden gewijzigd voor andere toewijzingstypen voor opnemen. De groep die is gebruikt, kan niet worden gebruikt als een opgenomen groep.

9. Selecteer **Ja** om deze app beschikbaar maken voor alle gebruikers.

    ![App-toewijzingen van Intune - Groepen opnemen](./media/apps-inc-exl-assignments/apps-inc-exl-03.png)
10. Selecteer **OK** om de groep op te nemen die moet worden ingesteld.
11. Selecteer **Uitgesloten groepen** om de groep gebruikers te selecteren voor wie u deze app niet beschikbaar wilt maken.
12. Selecteer de groepen die moeten worden uitgesloten. Hierdoor is deze app niet meer beschikbaar voor deze groepen.

    ![App-toewijzingen van Intune - Groepen uitsluiten](./media/apps-inc-exl-assignments/apps-inc-exl-04.png)
13. Selecteer **Selecteren** om de selectie van groepen te voltooien.
14. Selecteer **OK** in het deelvenster **Groep toevoegen**. De app-lijst **Toewijzingen** wordt weergegeven.
15. Klik op **Opslaan** om uw groepstoewijzingen te activeren voor de app.

Als u groepstoewijzingen maakt, kunnen groepen die al zijn toegewezen, niet worden gewijzigd. Als u een groep wilt selecteren die momenteel niet beschikbaar is, verwijdert u eerst de app uit de lijst met toegewezen apps.

Als u toewijzingen wilt bewerken, selecteert u in de lijst **Toewijzingen** in de app de rij met de specifieke toewijzing die u wilt wijzigen. U kunt een toewijzing ook verwijderen door aan het eind van een rij op het weglatingsteken ( **...** ) te klikken en **Verwijderen** te selecteren. 

> [!NOTE]
> Wanneer u een groepstoewijzing verwijdert, wordt de gerelateerde app niet verwijderd. De ge√Ønstalleerde app blijft op het apparaat.  

Groepeer op **Toewijzingstype** of op **Opgenomen/uitgesloten** om de weergave van de lijst **Toewijzingen** te wijzigen.

![App-toewijzingen van Intune - Voltooid](./media/apps-inc-exl-assignments/apps-inc-exl-05.png)

## <a name="next-steps"></a>Volgende stappen

- Zie de [Microsoft Intune-blog](https://aka.ms/new_app_assignment_process) voor meer informatie over het opnemen en uitsluiten van groepstoewijzingen voor apps.
- Meer informatie over hoe u [app-gegevens en -toewijzingen kunt controleren](apps-monitor.md).
