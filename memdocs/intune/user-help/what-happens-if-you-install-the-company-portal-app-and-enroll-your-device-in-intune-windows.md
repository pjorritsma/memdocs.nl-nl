---
title: De bedrijfsportal-app voor Windows installeren | Microsoft Docs
description: ''
keywords: ''
author: lenewsad
ms.author: lanewsad
manager: dougeby
ms.date: 01/23/2017
ms.topic: end-user-help
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: d65e3452-5bbf-4d26-a06e-401ddcc47f39
searchScope:
- User help
ROBOTS: ''
ms.reviewer: priyar
ms.suite: ems
ms.custom: intune-enduser
ms.collection: ''
ms.openlocfilehash: 35724775af5aa5d4333062eaf03367fe0951066f
ms.sourcegitcommit: a77ba49424803fddcaf23326f1befbc004e48ac9
ms.translationtype: HT
ms.contentlocale: nl-NL
ms.lasthandoff: 05/27/2020
ms.locfileid: "83882358"
---
# <a name="what-happens-if-you-install-the-company-portal-app-and-enroll-your-windows-device-in-intune"></a>Wat gebeurt er als u de bedrijfsportal-app installeert en uw Windows-apparaat inschrijft bij Intune?

Wanneer u de bedrijfsportal-app installeert en deze vervolgens gebruikt om een Windows- of Windows Phone-apparaat in te schrijven, kan het ondersteuningsteam van uw bedrijf uw apparaat beheren ter beveiliging van de bedrijfs- of schoolgegevens. In dit onderwerp wordt beschreven wat er gebeurt met apparaten ouder dan Windows 10. Zie het [relevante onderwerp](about-cp-app-for-windows-10.md) als het gaat om apparaten met Windows 10.  

## <a name="what-happens-to-all-windows-devices-after-enrollment"></a>Wat gebeurt er met alle Windows-apparaten na de inschrijving
Wanneer u een Windows- of Windows Phone-apparaat in Intune inschrijft, profiteert u van het volgende:

- Toegang tot het bedrijfsnetwerk en uw e-mail en werkbestanden.

- Bedrijfsapps ophalen via de bedrijfsportalwebsite. (__Opmerking__: voor Windows 7 en Windows Vista kunt u alleen bedrijfsapps ophalen via de Bedrijfsportalwebsite.)

- Het e-mailaccount van uw bedrijf of school wordt automatisch ingesteld.

- De standaardinstellingen van uw telefoon herstellen als u deze verliest of als deze wordt gestolen.

Wanneer u uw apparaat registreert, geeft u het ondersteuningsteam van uw bedrijf toestemming voor handelingen zoals:

- Het herstellen van de standaardinstellingen van de fabrikant. Dit is handig als u het apparaat verliest of als dit wordt gestolen.

- Alleen bedrijfsgerelateerde bestanden en bedrijfsapps verwijderen. *Uw persoonlijke instellingen en gegevens worden niet verwijderd.*

- Het ondersteuningsteam van uw bedrijf kan zien welke software op het apparaat is geïnstalleerd, inclusief software die u zelf hebt geïnstalleerd.

- Vereisten op uw apparaat instellen, zoals een wachtwoord of pincode voor het apparaat vereisen ter beveiliging van bedrijfsgegevens. Het ondersteuningsteam van uw bedrijf kan ook het aantal keren beperken dat u een onjuist wachtwoord mag invoeren. Als u te vaak een onjuist wachtwoord invoert, kan het apparaat worden vergrendeld.

- Vereisen dat u de gegevens op uw apparaat versleutelt, zodat de bedrijfsgegevens beter zijn beveiligd als u het apparaat verliest of als dit wordt gestolen.

- Vereisen dat u voorwaarden accepteert.

- Voorkomen dat u foto's van bedrijfsgerelateerde gegevens maakt.

## <a name="what-happens-to-all-windows-pcs-after-enrollment"></a>Wat gebeurt er met alle Windows-pc’s na de inschrijving

- Er wordt software op de computer geïnstalleerd, zodat het ondersteuningsteam van uw bedrijf de computer kan beheren en u bedrijfsbronnen (zoals apps en ondersteuningsinformatie) kunt gebruiken. Het ondersteuningsteam van uw bedrijf kan deze software automatisch bijwerken.

- Intune Endpoint Protection wordt mogelijk op de computer geïnstalleerd. Dit is software die op virussen en kwaadaardige software controleert.

- Het ondersteuningsteam van uw bedrijf kan gegevens van de harde schijf van uw computer verzamelen of verwijderen.

- Het ondersteuningsteam van uw bedrijf kan apps en updates op uw computer installeren.

## <a name="what-happens-every-eight-hours-after-device-enrollment"></a>Wat gebeurt er elke acht uur na de inschrijving van het apparaat

Ongeveer elke acht uur gebeurt er voor ingeschreven apparaten het volgende:

- Beleids- of app-updates die het ondersteuningsteam van uw bedrijf beschikbaar heeft gemaakt, worden gedownload.

- Eventuele hardware-inventarisatie-updates worden verzonden.

- Eventuele inventarisupdates van de bedrijfsapps worden verzonden.

Neem contact op met het ondersteuningsteam van uw bedrijf als u vragen hebt. Controleer of de contactgegevens beschikbaar zijn op de [bedrijfsportalwebsite](https://go.microsoft.com/fwlink/?linkid=2010980).
