---
title: Aanmelden bij de bedrijfsportal-app | Microsoft Docs
description: Ontdek waar u de bedrijfsportal-app kunt krijgen en hoe u zich op drie verschillende manieren kunt aanmelden.
keywords: ''
author: lenewsad
ms.author: lanewsad
manager: dougeby
ms.date: 08/27/2020
ms.topic: end-user-help
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: cfd214bc-f072-4808-af2e-a3cbf7af9bca
searchScope:
- User help
ROBOTS: ''
ms.reviewer: esmich
ms.suite: ems
ms.custom: intune-enduser
ms.collection: ''
ms.openlocfilehash: 28400d1aff176f83fd98b8ef1a825f468cd8847f
ms.sourcegitcommit: 41e6e6b7f5c2a87aaf7f23d90d0f175dd63c0579
ms.translationtype: HT
ms.contentlocale: nl-NL
ms.lasthandoff: 08/28/2020
ms.locfileid: "89057433"
---
# <a name="how-to-sign-in-to-company-portal"></a>Aanmelden bij de bedrijfsportal  

De bedrijfsportal is beschikbaar voor Windows 10-, Android-, iOS- en macOS-apparaten vanaf (respectievelijk) de volgende locaties: 

* [Microsoft Store](https://go.microsoft.com/fwlink/?linkid=2141417)  
* [Google Play](https://go.microsoft.com/fwlink/?linkid=2141416)  
* [Apple App Store](https://go.microsoft.com/fwlink/?linkid=2141414)  
* [Mijn Mac inschrijven](https://go.microsoft.com/fwlink/?linkid=853070): Als u deze koppeling selecteert, wordt direct het installatieprogrammapakket voor de bedrijfsportal op uw apparaat gedownload.  

Er zijn drie manieren om u aan te melden bij de bedrijfsportal-app.

* Aanmelden met uw e-mailadres voor werk of school en wachtwoord.  
* Aanmelden met verificatie op basis van een certificaat.  
* Aanmelden vanaf een ander apparaat.   

In dit artikel wordt beschreven hoe u zich aanmeldt met behulp van elk van deze methoden. U kunt het beste de methode gebruiken die door uw organisatie wordt aanbevolen of voorgeschreven. 


## <a name="sign-in-with-school-or-work-account"></a>Aanmelden met het school- of werkaccount    
Voer de volgende stappen uit om u aan te melden bij de bedrijfsportal met uw school- of werkaccount. 

1. Open de app en tik op **Aanmelden**.  

2. Voer het e-mailadres in dat is gekoppeld aan uw school- of werkaccount en tik vervolgens op **Volgende**.

3. Voer uw wachtwoord in en tik op **Aanmelden**.


4. Wacht tot de app uw referenties heeft geverifieerd. Wanneer u klaar bent, hebt u toegang tot de functies in de app en de resources van uw organisatie.  

## <a name="sign-in-with-certificate"></a>Aanmelden met een certificaat  
U ziet alleen deze aanmeldingsoptie als uw organisatie op certificaten gebaseerde verificatie toestaat en u een certificaat hebt dat voor gebruik beschikbaar is.  

1. Open de bedrijfsportal-app op uw apparaat.  

2. Voer het e-mailadres in dat is gekoppeld aan uw school- of werkaccount en tik vervolgens op **Volgende**.   

3. Tik op **Aanmelden met een certificaat**.  

4. Tik op **Doorgaan** om het certificaat te gebruiken.  
5. Wacht tot de app uw certificaat heeft geverifieerd. Wanneer u klaar bent, hebt u toegang tot de functies in de app en de resources van uw organisatie.  

## <a name="sign-in-via-another-device"></a>Aanmelden via een ander apparaat    

Als u normaal gesproken een smartcard gebruikt voor toegang tot werkresources, voert u de stappen in deze sectie uit om u aan te melden bij de bedrijfsportal.  

1. Open de bedrijfsportal op het apparaat dat u gaat gebruiken voor toegang tot uw werkresources.  

2. Selecteer **Aanmelden vanaf een ander apparaat**.  

3. Noteer de eenmalige aanmeldingscode die op het scherm wordt weergegeven (of houd dit scherm geopend voor de volgende stappen). 

   ![Hier vindt u instructies om vanaf uw werkcomputer met een unieke wachtwoordcode naar de pagina https://microsoft.com/devicelogin te gaan en de code te gebruiken om u aan te melden.](./media/cp_ios_aad_signin_after_1804_006.png)

3. Schakel over naar uw andere apparaat (het apparaat dat u voor de verificatie gebruikt) en ga naar [https://microsoft.com/devicelogin](https://microsoft.com/devicelogin).  

4. Voer de code in wanneer dit wordt gevraagd.  

   ![Een afbeelding van de browser van de gebruiker op de werkcomputer in plaats van de bedrijfsportal-app. Op de weergegeven pagina Apparaataanmelding wordt de gebruiker gevraagd om de code in de bedrijfsportal-app is ontvangen.](../fundamentals/media/whats-new-app-ui/cp_ios_aad_signin_from_another_device_after_1704_004.png)

4. Selecteer __Doorgaan__ om toe te staan dat u zich via de bedrijfsportal kunt aanmelden bij uw werkapparaat.   

5. Zodra op het scherm wordt vermeld dat u bent aangemeld bij de bedrijfsportal, kunt u de browser sluiten en overschakelen naar uw werkapparaat.  


## <a name="next-steps"></a>Volgende stappen  

Vastgelopen of hulp nodig? Neem contact op met IT-ondersteuning. Controleer of de contactgegevens beschikbaar zijn op de [bedrijfsportalwebsite](https://go.microsoft.com/fwlink/?linkid=2010980).  
