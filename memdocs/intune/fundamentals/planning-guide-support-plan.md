---
title: Een ondersteuningsplan ontwikkelen
titleSuffix: Microsoft Intune
description: Dit artikel helpt u bij het maken van een Intune-ondersteuningsplan voor een implementatie van Microsoft Intune.
keywords: ''
author: dougeby
ms.author: dougeby
manager: dougeby
ms.date: 01/02/2018
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 8cb8107efa5961c74277afa84da861305d8b9484
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: nl-NL
ms.lasthandoff: 03/13/2020
ms.locfileid: "79357282"
---
# <a name="develop-a-support-plan"></a>Een ondersteuningsplan ontwikkelen

Een ondersteuningsplan voor Intune kan ervoor zorgen dat u problemen met Intune sneller kunt herkennen en oplossen. Dit levert dan weer een positieve bijdrage aan de algehele Intune-ervaring van uw gebruikers. Hier volgen enkele vragen om te overwegen bij het ontwikkelen van uw ondersteuningsplan voor Intune:

- Welke teams zijn verantwoordelijk voor het verstrekken van ondersteuning voor Intune?

- Welk proces wordt gebruikt voor het bieden van ondersteuning voor Intune?

- Hoe wilt u training voor Intune-ondersteuning geven?

- Wat zijn de mogelijkheden om het ondersteuningsteam al vroeg in het implementatieproces van Intune te betrekken?

Laten we elk gebied eens nader bekijken.

## <a name="which-teams-are-responsible-for-providing-support"></a>Welke teams zijn verantwoordelijk voor het verstrekken van ondersteuning voor Intune?

Organisaties kunnen verschillende lagen of niveaus (1-3) van ondersteuning hebben. Laag 1 en 2 behoren misschien tot het ondersteuningsteam en laag 3 bevat leden van het MDM-team dat verantwoordelijk is voor de implementatie van Intune.

Laag 1 is doorgaans het eerste niveau van ondersteuning en normaal gesproken ook de eerste laag waarmee contact wordt opgenomen door de gebruiker voor ondersteuningsaanvragen. Als het probleem van de eindgebruiker niet op laag 1 kan worden opgelost, kan het probleem worden geëscaleerd naar laag 2. Een probleem op laag 2 kan indien nodig worden geëscaleerd naar laag 3. Bovendien kan Microsoft-ondersteuning worden beschouwd als laag 4.

Meer informatie over [Intune-ondersteuning](get-support.md).

## <a name="what-is-the-support-process"></a>Wat is het ondersteuningsproces?

Voor de eerste fasen van de productie-rollout kunt u medewerkers van alle drie de lagen laten deelnemen aan een bridge- of Skype-vergadering. Hier volgt een voorbeeld van de wijze waarop een organisatie de processen voor de IT-ondersteuning of helpdesk zou kunnen implementeren:

1. Eindgebruikers nemen contact op met de IT-ondersteuning of helpdesk op laag 1 over een inschrijvingsprobleem.

2. De IT-ondersteuning of helpdesk op laag 1 kan de hoofdoorzaak niet achterhalen en escaleert het probleem naar laag 2.

3. De IT-ondersteuning of helpdesk op laag 2 onderzoekt het probleem maar kan het niet oplossen en escaleert het naar laag 3 met aanvullende informatie ter ondersteuning van het onderzoek.

4. De IT-ondersteuning of helpdesk op laag 3 onderzoekt het probleem verder, bepaalt de hoofdoorzaak en geeft de oplossing door aan laag 2 en laag 1.

5. IT-ondersteuning/helpdesk-laag 1 neemt vervolgens contact op met de klant en lost het probleem op.

Deze methode, met name in de eerste fasen van de Intune-implementatie, biedt tal van voordelen, zoals:

- Helpen bij het steeds beter onder de knie krijgen van de technologie.

- Snel identificeren van problemen en oplossingen.

- Verbeteren van de algehele gebruikerservaring.

## <a name="how-you-plan-to-provide-intune-support-training"></a>Hoe wilt u training voor Intune-ondersteuning geven?

Het is belangrijk om aan uw team voor IT-ondersteuning of de helpdesk technische training voor Intune te geven, zodat de training plaatsvindt op het juiste niveau en van toepassing is op de specifieke ondersteuningslaag met de bijbehorende verantwoordelijkheden. U kunt het Intune MDM-team inschakelen om deze training te geven aan de leiding van het ondersteuningsteam (train de trainer), waarna de leiding diezelfde training aan hun teamleden geeft. Deze training duurt in principe 2 tot 3 uur en omvat zowel theorie als praktijk.

Hieronder vindt u een voorbeeld van een trainingsagenda voor Intune-ondersteuning.

- Ondersteuningsplan voor Intune bespreken

- Overzicht van Intune

- Oplossen van algemene problemen

- Hulpprogramma's en informatiebronnen

- Vragenronde

De [Intune-documentatie](../index.yml) biedt een overzicht van Intune, bevat gedetailleerde functiebeschrijvingen en ook informatie voor probleemoplossing. Het Engelstalige [Intune-forum](https://social.technet.microsoft.com/Forums/home) is een community voor vragen en onderwerpen die niet in de Intune-documentatie worden behandeld.

## <a name="what-opportunities-are-there-to-involve-the-support-team-earlier"></a>Wat zijn de mogelijkheden om het ondersteuningsteam eerder in het proces te betrekken?

Door de IT-afdeling of het helpdeskteam in een vroeg stadium te betrekken bij het plannen en testen van de Intune-implementatie, kan dit de implementatie verbeteren en breed draagvak creëren onder de eindgebruikers. Als uw ondersteuningsmedewerkers al heel vroeg met Intune aan de slag gaan, zal dit een zeer waardevolle ervaring zijn. De IT-afdeling en het helpdeskteam zullen dan veel beter in staat zijn om goede ondersteuning te bieden op het moment dat Intune in de volledige productie-omgeving wordt uitgerold.

## <a name="next-step"></a>Volgende stap

De volgende sectie bevat richtlijnen over [het ontwerpen van Intune](planning-guide-design.md).
