---
title: Doelen, doelstellingen en uitdagingen voor de implementatie bepalen
titleSuffix: Microsoft Intune
description: In dit artikel wordt beschreven hoe u de doelen, doelstellingen en uitdagingen voor de implementatie kunt bepalen voor een cloudimplementatie voor Microsoft Intune.
keywords: ''
author: dougeby
ms.author: dougeby
manager: dougeby
ms.date: 01/02/2018
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: 24cf9d97-db39-4b95-a664-4aa2e33edb87
ms.reviewer: jeffbu, cgerth
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 63ef6acb54f079f2a47800ae84cbe49cd4fabed3
ms.sourcegitcommit: fde92731a7e27c892d32c63f515cf19545e02ceb
ms.translationtype: HT
ms.contentlocale: nl-NL
ms.lasthandoff: 08/27/2020
ms.locfileid: "88992638"
---
# <a name="determine-deployment-goals-objectives-and-challenges"></a>Doelen, doelstellingen en uitdagingen voor de implementatie bepalen

Een goed implementatieplan begint met het vaststellen van de doelen en doelstellingen voor de implementatie van uw organisatie, samen met de potentiële uitdagingen. Laten we elk gebied eens nader bekijken.

## <a name="deployment-goals"></a>Implementatiedoelen

Implementatiedoelen zijn de langetermijndoelen die u beoogt met de implementatie van Intune in uw organisatie. Hieronder ziet u enkele voorbeelden van zulke doelen samen met de bijbehorende beschrijving en bedrijfswaarde.

- **Integreren met Microsoft 365 en ondersteuning bieden voor het gebruik van mobiele Office-apps**

  - **Beschrijving:** Hechte integratie bieden met Microsoft 365 en het gebruik van mobiele Office-apps die beveiligd zijn.

  - **Bedrijfswaarde:** beveilig en verbeter de gebruikerservaring door gebruikers te laten werken met apps de ze kennen en waar ze de voorkeur aan geven.

- **Toegang tot interne bedrijfsservices op mobiele apparaten inschakelen**

  - **Beschrijving:** medewerkers productief laten zijn op elke locatie waar ze werkzaam zijn en met elk apparaat dat ze daarbij gebruiken. Dit project moet mobiele productiviteit en veilige toegang tot bedrijfsgegevens mogelijk maken.

  - **Bedrijfswaarde:** door medewerkers flexibiliteit te bieden en ze te laten werken op de gewenste locatie wordt de concurrentiepositie van het bedrijf versterkt en een effectievere werkomgeving gecreëerd.

- **Gegevensbeveiliging op mobiele apparaten**

  - **Beschrijving:** wanneer gegevens op mobiele apparaten worden opgeslagen, moeten deze worden beveiligd tegen diefstal en onopzettelijk verloren gaan of delen.

  - **Bedrijfswaarde:** gegevensbeveiliging is essentieel om ervoor te zorgen dat de organisatie concurrerend blijft en dat klanten en hun gegevens met de grootst mogelijke zorg worden behandeld.

- **Kosten verlagen**

  - **Beschrijving:** indien mogelijk moet het project zorgen voor lagere implementatie- en bedrijfskosten.

  - **Bedrijfswaarde:** door een efficiënt gebruik van bronnen kan het bedrijf investeren in andere gebieden, concurrerender opereren en betere service aan klanten bieden.

## <a name="deployment-objectives"></a>Doelstellingen van implementatie

Implementatiedoelstellingen zijn de acties die een organisatie kan ondernemen om de doelen van de Intune-implementatie te realiseren. Hieronder vindt u een aantal voorbeelden van implementatiedoelstellingen en wordt beschreven hoe deze kunnen worden gerealiseerd.

- **Het aantal oplossingen voor apparaatbeheer verminderen**

  - **Implementatie:** voeg samen tot één oplossing voor beheer van mobiele apparaten: Microsoft Intune voor de beveiliging van bedrijfsgegevens van apps en apparaten.

- **Veilige toegang tot Exchange en SharePoint Online bieden**

  - **Implementatie:** pas voorwaardelijke toegang voor Exchange en SharePoint Online toe.

- **Voorkom dat bedrijfsgegevens worden opgeslagen of worden doorgestuurd naar services op het mobiele apparaat die niet tot het bedrijf behoren**

  - **Implementatie:** pas Intune-beleid voor app-beveiliging toe voor Microsoft Office en Line-Of-Business-apps.

- **De mogelijkheid bieden om bedrijfsgegevens van het apparaat te wissen**

  - **Implementatie:** schrijf apparaten in bij Intune. Dit biedt u de mogelijkheid om op afstand bedrijfsgegevens en -resources te wissen wanneer dit nodig is.

## <a name="deployment-challenges"></a>Implementatie-uitdagingen

Implementatie-uitdagingen hebben betrekking op kwesties die topprioriteit hebben voor een organisatie en die een negatieve invloed kunnen hebben op de implementatie. Soms hebben deze betrekking op problemen uit eerdere projecten die u wilt vermijden of op nieuwe problemen met de huidige implementatie. Hieronder volgen enkele voorbeelden van implementatie-uitdagingen met Intune samen met mogelijke oplossingen.

- De gereedheid van de ondersteuning en ervaring van eindgebruikers worden niet opgenomen in een eerste projectbereik. Dit leidt tot een gebrekkige acceptatie van eindgebruikers en uitdagingen voor uw ondersteuningsorganisatie.

  - **Risicobeperking:** neem ondersteuningstraining op in het project. Valideer de ervaring van eindgebruikers met maatstaven voor succes in uw implementatieplan.

- Een gebrek aan duidelijk gedefinieerde doelen en maatstaven voor succes leidt tot niet-tastbare resultaten. Het kan er ook toe leiden dat uw organisatie alleen maar uit reactie handelt wanneer er zich problemen voordoen.

  - **Risicobeperking:** bepaal uw doelen en maatstaven voor succes al vroeg in de projectverkenning en gebruik deze gegevens om de andere implementatiefasen verder uit te werken. Zorg ervoor dat de doelen voldoen aan het SMART-principe (Specific, Measurable, Attainable, Realistic en Timely, oftewel specifiek, meetbaar, haalbaar, realistisch en tijdig). Bekijk in elke fase of de resultaten overeenkomen met de gestelde doelen zodat het implementatieproject op schema blijft.

- U laat het maken, valideren en het uitgebreid delen van een duidelijk waardevoorstel voor uw organisatie achterwege. Dit leidt vaak tot een beperkte acceptatie en een laag rendement op investeringen.

  - **Risicobeperking:** hoewel u misschien staat te springen om aan het project te beginnen, is het toch belangrijk om uw doelen en doelstellingen duidelijk te definiëren. Neem deze mee tijdens alle bewustwordings- en trainingsactiviteiten, zodat u zeker weet dat gebruikers begrijpen waarom uw organisatie voor Intune heeft gekozen.

## <a name="next-steps"></a>Volgende stappen

Nu u uw implementatiedoelen, -doelstellingen en -uitdagingen hebt vastgesteld, gaan we naar de volgende sectie: [Use-casescenario's bepalen](planning-guide-scenarios.md).
