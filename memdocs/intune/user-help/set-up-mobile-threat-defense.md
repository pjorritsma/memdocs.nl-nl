---
title: Mobile Threat Defense installeren op uw mobiele apparaat
description: Ontdek wat Mobile Threat Defense-apps zijn en hoe u er een kunt instellen.
keywords: ''
author: lenewsad
ms.author: lanewsad
manager: dougeby
ms.date: 08/20/2020
ms.topic: end-user-help
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: ''
searchScope:
- User help
ROBOTS: ''
ms.custom: intune-enduser, contperfq1
ms.collection: ''
ms.openlocfilehash: 37b7006ef912d87276c11e09cb6db0c0f14059c4
ms.sourcegitcommit: 94e86320b9340507becc9e6ce4b6eb744f09fcd8
ms.translationtype: HT
ms.contentlocale: nl-NL
ms.lasthandoff: 08/31/2020
ms.locfileid: "89193909"
---
# <a name="install-mobile-threat-defense-app"></a>Mobile Threat Defense-app installeren  

> [!TIP]
> Er zijn tal van MTD-apps op de markt. Uw organisatie moet aangeven welke u moet gebruiken. Als u wordt gevraagd om een MTD-app te installeren en u niet onmiddellijk wordt omgeleid om de app in te stellen of te installeren, neemt u contact op met uw IT-ondersteuningsmedewerker voor hulp.  

Als onderdeel van de beveiligingsvereisten van uw organisatie moet u mogelijk een MTD-app (Mobile Threat Defense) van een leverancier installeren. Dit type app detecteert bedreigingen op uw apparaat, zoals verdachte apps, netwerken of beveiligingsproblemen van besturingssystemen, en waarschuwt u.  

Als u niet over de vereiste MTD-app beschikt, kunt u zich niet via uw werk- of schoolaccount aanmelden bij beheerde apps (zoals Microsoft Excel of OneDrive). In dit artikel leert u [hoe u een MTD-app installeert](set-up-mobile-threat-defense.md#set-up-mtd-app) om weer toegang te krijgen.    

## <a name="mtd-apps-for-ios"></a>MTD-apps voor iOS
De volgende MTD-apps worden vaak gebruikt op iOS-apparaten. Selecteer een app om de vermelding ervan te openen in de App Store.   

* [Lookout for Work](https://go.microsoft.com/fwlink/?linkid=2139367)
* [Symantec Endpoint Protection (SEP) Mobile](https://go.microsoft.com/fwlink/?linkid=2139141)
* [Sandblast Mobile Protect](https://go.microsoft.com/fwlink/?linkid=2139231)
* [Zimperium zIPS](https://go.microsoft.com/fwlink/?linkid=2139232)


## <a name="mtd-apps-for-android"></a>MTD-apps voor Android 
De volgende MTD-apps worden vaak gebruikt op Android-apparaten. Selecteer een app om de vermelding ervan te openen in Google Play.  

* [Lookout for Work](https://go.microsoft.com/fwlink/?linkid=2139453)
* [Symantec Endpoint Protection (SEP) Mobile](https://go.microsoft.com/fwlink/?linkid=2139454)
* [Sandblast Mobile Protect](https://go.microsoft.com/fwlink/?linkid=2139455)
* [Zimperium mobile IPS (zIPS)](https://go.microsoft.com/fwlink/?linkid=2139142)  


## <a name="information-your-organization-can-see"></a>Informatie die uw organisatie kan zien   

Uw organisatie kan geen gegevens in uw persoonlijke apps bekijken, zoals teksten, e-mails en afbeeldingen. De MTD-app rapporteert wel informatie over uw apps aan uw organisatie, zoals de naam en versie van de app. Welke informatie daadwerkelijk wordt gerapporteerd, is afhankelijk van de MTD-leverancier van uw bedrijf. Uw organisatie kan het volgende zien:   

* App-naam  
* App-id: De unieke naam waarmee de app wordt geïdentificeerd in Google Play.  
* Appversie en verkort versienummer: De specifieke releasenummers van een app.  
* App-bundel en dynamische grootte: De hoeveelheid ruimte die een app op uw apparaat gebruikt. 


## <a name="set-up-mtd-app"></a>Een MTD-app instellen 
Wanneer u zich aanmeldt bij een beveiligde app, wordt u gevraagd om een MTD-app te installeren. Volg de stappen op het scherm om de installatie te voltooien en toegang te krijgen tot de beveiligde app. 

Raadpleeg de instructies voor [iOS](set-up-mobile-threat-defense.md#ios-setup) of [Android](set-up-mobile-threat-defense.md#android-setup) in deze sectie voor aanvullende context. Deze stappen zijn aanvullend en niet bedoeld als vervanging van de instructies die op het scherm worden weergegeven. 

Als u wordt gevraagd een MTD-app te installeren, maar niet zeker weet welke u moet installeren, neemt u contact op met uw IT-ondersteuningsmedewerker voor hulp.  

### <a name="device-registration"></a>Apparaatregistratie  
Apparaatregistratie is noodzakelijk om uw identiteit te controleren en om uw school- of werkaccount aan uw apparaat te koppelen. Als uw apparaat niet is geregistreerd, wordt u automatisch door deze stappen geleid voordat u de MTD-app installeert.   

Zie [Uw persoonlijke apparaat registreren op het netwerk van uw organisatie](/azure/active-directory/user-help/user-help-register-device-on-network) voor meer informatie over apparaatregistratie.  

### <a name="ios-setup"></a>Installeren in iOS  
Deze stappen beginnen op het scherm **Toegang krijgen**, dat wordt weergegeven nadat u zich hebt aangemeld bij een beveiligde app.  

1. Volg de instructies in het scherm **Toegang krijgen** om de MTD-app te installeren die uw organisatie nodig heeft.   
2. Ga terug naar het scherm **Toegang krijgen** en selecteer **Openen**.  
3. De MTD-app vraagt toestemming om Microsoft Authenticator te openen. Selecteer **Openen**. 
4. Selecteer uw werkaccount om u aan te melden. 
5. Wacht totdat de MTD-app uw apparaat op beveiligingsrisico's heeft gescand. 
6. Keer terug naar de school- of werk-app die u probeerde te openen. Het is mogelijk dat uw organisatie u nu vraagt om andere vereisten voor app-beveiliging te configureren, bijvoorbeeld om een pincode in te stellen.   
7. U hebt nu toegang tot de app. Als u nog steeds bent geblokkeerd:  
    * Selecteer in het scherm **Toegang krijgen** de optie **Opnieuw controleren**.  
    * Ga naar de MTD-app en controleer op bestaande bedreigingen. Voer de aanbevolen stappen uit om de dreiging af te wenden en weer toegang te krijgen.    

### <a name="android-setup"></a>Android-configuratie 
Deze stappen beginnen op het scherm **Toegang krijgen**, dat wordt weergegeven nadat u zich hebt aangemeld bij een beveiligde app.  

1. Volg de instructies in het scherm **Toegang krijgen** om de MTD-app te installeren die uw organisatie nodig heeft.  
2. Ga terug naar het scherm **Toegang krijgen** en selecteer **Openen**.  
3. De MTD-app vraagt uw toestemming voor toegang tot bepaalde gebieden van uw apparaat, indien nodig. Voor een goede werking van deze app moet u toegang tot uw contacten **Toestaan**. Welke machtigingen worden aangevraagd, kan per MTD-leverancier verschillen.  
4. Selecteer uw werkaccount om u aan te melden.  
5. Wacht totdat de MTD-app uw apparaat op beveiligingsrisico's heeft gescand.  
6. Keer terug naar de school- of werk-app die u probeerde te openen. Het is mogelijk dat uw organisatie u nu vraagt om andere vereisten voor app-beveiliging te configureren, bijvoorbeeld om een pincode in te stellen.  
7. U hebt nu toegang tot de app. Als u nog steeds bent geblokkeerd:  
    * Selecteer in het scherm **Toegang krijgen** de optie **Opnieuw controleren**.  
    * Ga naar de MTD-app en controleer op bestaande bedreigingen. Voer de aanbevolen stappen uit om de dreiging af te wenden en weer toegang te krijgen.  


## <a name="resolving-a-threat"></a>Een bedreiging afwenden
Als een bedreiging is gedetecteerd en het gedefinieerde dreigingsniveau van uw organisatie overschrijdt, kan uw organisatie het volgende doen:  
   
* Toegang blokkeren: U kunt geen gebruik van de beveiligde apps van uw organisatie maken als u bent aangemeld met uw werk- of schoolaccount.  
* Gegevens wissen: Uw school- of werkgegevens worden uit een of meer beveiligde apps van uw organisatie verwijderd.  

Een bedreiging oplossen en opnieuw toegang krijgen tot beveiligde apps:  

1. Open de MTD-app op uw apparaat.     
2. Lees de bedreigingsgegevens in de app, waarin wordt uitgelegd hoe de dreiging uw apparaat kan beïnvloeden als deze niet wordt opgelost en hoe de situatie kan worden opgelost. 
3. Nadat u de vereiste wijzigingen op uw apparaat hebt aangebracht, keert u terug naar de MTD-app en start u een nieuwe scan. Herhaal deze stappen totdat alle bedreigingen zijn opgelost. Het kan enkele minuten duren voordat uw wijzigingen zijn gesynchroniseerd met uw organisatie. Zodra deze wijzigingen zijn gesynchroniseerd, krijgt u weer toegang tot de beveiligde app. 

## <a name="get-support"></a>Ondersteuning krijgen
[Ga naar de website van de bedrijfsportal](https://go.microsoft.com/fwlink/?linkid=2010980) om de contactgegevens van uw organisatie op te zoeken. Neem contact op voor hulp bij:

* Bepalen welke MTD-app u moet gebruiken  
* Installatie  
* Installatie is mislukt  
* Een bedreiging detecteren/afwenden  
* Een MTD-app verwijderen   
 

### <a name="share-app-logs-with-it-support"></a>App-logboeken delen met IT-ondersteuning  
U kunt ook uw app-logboeken naar uw IT-ondersteuningsmedewerker sturen om deze meer context over een mislukte installatie te geven.  
* Android-gebruikers: [Uw logboeken uploaden en e-mailen](./send-logs-to-your-it-admin-by-email-android.md) vanuit de bedrijfsportal.   

* Gebruikers van iOS-apparaten: U kunt [uw logboeken ophalen en verzenden](/intune/apps/manage-microsoft-edge#use-microsoft-edge-to-access-managed-app-logs) vanuit Microsoft Edge voor iOS.  


## <a name="next-steps"></a>Volgende stappen  

Raadpleeg de volgende artikelen voor meer informatie over hoe beheerde apps werken, hoe u deze kunt verkrijgen en hoe u er een kunt herkennen.  

* [Beheerde apps op uw Android-apparaat gebruiken](use-managed-apps-on-your-device-android.md)
* [Beheerde apps op uw iOS-apparaat gebruiken](use-managed-apps-on-your-device-ios.md)  

Nog hulp nodig? Neem contact op met het ondersteuningsteam van uw bedrijf. Controleer of de contactgegevens beschikbaar zijn op de [bedrijfsportalwebsite](https://go.microsoft.com/fwlink/?linkid=2010980).