---
title: De bedrijfsportal-app bijwerken| Microsoft Docs
description: Download de nieuwste versie van de bedrijfsportal-app op Android-, iOS-, macOS- en Windows-apparaten.
keywords: ''
author: lenewsad
ms.author: lanewsad
manager: dougeby
ms.date: 06/29/2020
ms.topic: end-user-help
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: c002bcb2-ae37-478d-acf3-2bf51faae490
searchScope:
- User help
ROBOTS: ''
ms.custom: intune-enduser
ms.collection: ''
ms.openlocfilehash: e9ae2411018f9250ad74f2497fe43f43e200412a
ms.sourcegitcommit: f3f2632df123cccd0e36b2eacaf096a447022b9d
ms.translationtype: HT
ms.contentlocale: nl-NL
ms.lasthandoff: 07/01/2020
ms.locfileid: "85590419"
---
# <a name="update-the-company-portal-app"></a>De bedrijfsportal-app bijwerken  
 
Download de nieuwste versie van de bedrijfsportal-app op uw Android-, iOS-, macOS- en Windows-apparaat. In uw organisatie is mogelijk vereist dat u de app op uw apparaat bijwerkt, wanneer:  

* Er een nieuwere versie van de bedrijfsportal beschikbaar is.
* Uw versie van de bedrijfsportal niet meer wordt ondersteund. 

Als een update is vereist, ontvangt u een melding van de bedrijfsportal.  

## <a name="update-on-android-device"></a>Bijwerken op Android-apparaat  

U ontvangt een melding van Google Play Store wanneer een nieuwe versie van de bedrijfsportal beschikbaar is. Er wordt geen prompt in de bedrijfsportal-app zelf weergegeven. Selecteer de waarschuwing van Google Play en volg de aanwijzingen op het scherm om de app bij te werken. 

## <a name="update-on-ios-device"></a>Bijwerken op iOS-apparaat  

Wanneer een nieuwe versie van bedrijfsportal beschikbaar is, ziet u de optie **Bijwerken** in de App Store. 

1. Ga naar de App Store en zoek naar **Intune**.  
2. Ga naar de optie **Bijwerken** naast de vermelding Intune-bedrijfsportal. Tik op **Bijwerken**, indien beschikbaar. 
3. Volg de prompts op het scherm om de update te installeren.
4. Nadat u de update hebt geÃ¯nstalleerd, keert u terug naar Bedrijfsportal > **Apparaten**. 
5. Selecteer het apparaat dat u momenteel gebruikt.
6. Tik op **Status controleren** om de wijzigingen te synchroniseren.  

## <a name="update-on-macos-device"></a>Bijwerken op macOS-apparaat  

Beschikbare updates weergeven en installeren op een macOS-apparaat: 

1. Open Bedrijfsportal en ga naar **Help**.  
2. Selecteer **Controleren op updates** en selecteer vervolgens de beschikbare update om te beginnen met de installatie.  
4. Wanneer de up is voltooid, keert u terug naar Bedrijfsportal > **Apparaten**. 
5. Selecteer het apparaat dat u momenteel gebruikt.
6. Selecteer **Meer [...]** en kies vervolgens **Status controleren** om uw apparaat te synchroniseren.  

Automatische app-updates inschakelen: 
1. Open Bedrijfsportal en ga naar **Help**.  
2. Selecteer **Controleren op updates**.
3. Selecteer in het scherm Microsoft AutoUpdate de optie **Automatisch downloaden en installeren**.  


## <a name="update-on-windows-10-device"></a>Bijwerken op Windows 10-apparaat  

De nieuwste versie van de bedrijfsportal-app installeren: 
1. Open de Microsoft Store.
2. Typ **bedrijfsportal** in de zoekbalk.  
3. Selecteer de app om de meest recente versie te installeren op uw apparaat. 
4. Wanneer de update is voltooid, keert u terug naar de bedrijfsportal en selecteert u het apparaat dat u momenteel gebruikt.
5. Selecteer **Toegang controleren** om het apparaat te synchroniseren. 

Automatische updates inschakelen:  
1. Open de Microsoft Store en ga naar **Instellingen**.  
2. Schakel **App-updates** in.  
3. Als u een lijst wilt zien met alle updates en apps die in de wachtrij staan om te worden gedownload, gaat u naar **Downloads en updates**.  

In sommige organisaties zijn app-updates mogelijk uitgeschakeld. Als deze optie niet beschikbaar is op het apparaat, gebruikt u de eerste set met Windows 10-instructies om de app bij te werken. 

## <a name="next-steps"></a>Volgende stappen  

Nog hulp nodig? Neem contact op met IT-ondersteuning. Controleer of de contactgegevens beschikbaar zijn op de [bedrijfsportalwebsite](https://go.microsoft.com/fwlink/?linkid=2010980).
